
# Do not repeat yourself - Schets je ontwikkeling, deel 2

Maak een praatplaat waarin je jouw ontwikkeling van de afgelopen sprints en waar je naartoe wil in jaar 2, laat zien.

## Context

Deze deeltaak hoort bij sprint 16 Don't repeat yourself. 
Dit is een deeltaak die je individueel uitvoert.

In de workshop [Schets je ontwikkeling 2](link) gaan we gezamenlijk alle stappen langs en worden er visual thinking tips gegeven!


## Doel van deze opdracht

Je reflecteert op de afgelopen periode en brengt in kaart wat er goed gaat en wat er beter kan.
Je maakt een tekening (praatplaat) in de vorm van een metafoor die laat zien hoe je zelf naar deze ontwikkeling kijkt.
Je gebruikt de praatplaat als uitgangspunt voor een individueel gesprek met jouw squad leader/coach.


## Werkwijze


Deze opdracht gaat over deze fases van de DLC: [analyseren](#analyseren) en [ontwerpen](#ontwerpen)

### Analyseren

#### Aanpak

> 1.Verzamelen van informatie voor jouw praatplaat.

Wat kan er allemaal in jouw praatplaat komen te staan?

Wat ging er goed?

Wat ging er minder goed?

Wat wil je komende tijd graag leren?

Waar wil je aan het eind van semester 3 zijn?

Wat denk je in sprint 19 (tijdens de vrije keuze ruimte) te gaan doen?

Waar wil je aan het eind van semester 4 zijn?

Wat zie je jezelf volgend jaar doen (als de studie is afgerond)?

Wat zie je jezelf over 5 jaar doen?

Wat zijn mogelijke obstakels (onderwerpen die je lastig lijken, je drukke bijbaan?)

Waar liggen kansen, waar heb je zin in?

Schrijf en/of teken deze uitgangspunten op post-its.





### Ontwerpen

#### Aanpak


> 2. Structureren

Pak een A3 vel en teken eerst een schematische structuur.

Kijk vervolgens wat je hebt opgeschreven en hoe je de post-its gaat verdelen over je structuur. 

Als je bijvoorbeeld begint met je einddoel, kan het zijn dat je al gedachten hebt over hoe je dat wil bereiken. Dit kun je ook op je praatplaat zetten.

Zorg er voor dat je fases en/of tijd aangeeft.
 
Dus je denkt zowel over de korte termijn als over de langere termijn na (waar sta ik na semester 1 en waar na semester 2).





> 3. Meerdere ideeën schetsen (divergeren)

Als je een idee hebt van waar ongeveer wat moet komen te staan, pak je een aantal nieuwe vellen waar je een aantal ideeën (minstens drie) voor een praatplaat op tekent.
Je gaat nu van een schematische vorm naar een metafoor. Bekijk eens deze metafoorkaarten om op ideeën te komen: hoe zie je de afgelopen periode en hoe kijk je naar de toekomst?


![Verkeer](https://user-images.githubusercontent.com/55133339/200644418-d5565f82-81bf-4a51-a242-9740d09f7b8f.jpg)
![Oorlog](https://user-images.githubusercontent.com/55133339/200644423-e76cfb37-a7a3-44e5-9909-48583bc024a0.jpg)
![Machines](https://user-images.githubusercontent.com/55133339/200644426-7360eeb0-5b83-4b30-becf-78b7991c3a86.jpg)
![Reizen](https://user-images.githubusercontent.com/55133339/200644427-aa4e9afe-7d50-4d25-b19b-d960791d0201.jpg)
![Ballon-ruimtevaart](https://user-images.githubusercontent.com/55133339/200644436-c1af45a0-a2d2-439e-990b-13c2186c2940.jpg)
![Sport](https://user-images.githubusercontent.com/55133339/200644442-83c4311d-fd56-44d5-b2cb-7eea89ab311a.jpg)
![Eten+koken](https://user-images.githubusercontent.com/55133339/200650123-ce8e0927-831f-4bef-a00b-92605576c556.jpg)


Bedenk dat je praatplaat geen vastgelegd plan is waar je je aan moet houden, het is een momentopname en zal gedurende het jaar steeds veranderen maar kan je helpen bij het richting geven en keuzes maken!

> 4. Een idee uitwerken (convergeren)

Als je een aantal idee-schetsen hebt gemaakt, kies je er een uit -dit kan je eventueel ook in overleg met een klasgenoot doen- en werk je deze schets verder uit tot een tekening waarin je het volgende toepast:

- Een titel

- Visuele hierarchie

- Kleur

- Hierarchie in typografie





## Criteria


Deze deeltaak hoort bij het gedragscriterium:  
Lerend vermogen: Toont beginnend inzicht in eigen capaciteiten en beperkingen en kan deze benoemen

Deze opdracht is done als:

- Er minstens drie ideeën zijn bedacht voor de vorm van jouw praatplaat
- Een van de praatplaten is uitgewerkt in de vorm van een metafoor
- Er duidelijk aandacht is besteed aan de tekening, lees: geen koffievlekken, gevouwen hoeken etc.
- De praatplaat genoeg informatie bevat om een gesprek te voeren over jouw ontwikkeling.
